# 1. **Ford Mustang Mach-E**

**Ford Mustang Mach-E** dostępny jest w czterech wersjach, a różnice między nimi są większe, niż mogłoby się wydawać na pierwszy rzut oka.

Dlatego warto poznać szczegóły. Elektryczny SUV może mieć napęd na tylną oś (RWD) lub na cztery koła (AWD).

Do tego w obu przypadkach na pokładzie może znajdować się standardowa bateria (75 kWh) lub o zwiększonym zasięgu (98 kWh). Jednak odróżnia je więcej.

Wersja podstawowa to Ford Mustang Mach-E RWD ze standardową baterią, którego cena 216 120 zł otwiera katalog tego elektrycznego SUV-a. 

Model ten oddaje do dyspozycji maksymalną moc 269 KM, a podawany przez producenta zasięg to 440 km. 

Odmiana z większymi akumulatorami ma takie samo wyposażenie, ale oprócz zasięgu, który wzrasta do 610 km (najwięcej ze wszystkich odmian Forda Mustanga Mach-E), ma też większą moc 294 KM.

## Ford Mustang Mach-E – ceny wersji standardowych:

1. Ford Mustang Mach-E RWD ze standardowym zasięgiem – 216 120 zł,

2. Ford Mustang Mach-E RWD ze zwiększonym zasięgiem – 247 570 zł,

3. Ford Mustang Mach-E AWD ze standardowym zasięgiem – 249 560 zł,

4. Ford Mustang Mach-E AWD ze zwiększonym zasięgiem – 286 310 zł.

![](https://elektrowoz.pl/wp-content/uploads/2020/11/Ford-Mustang-Mach-E-EPA.jpg)

![](https://www.ford.pl/content/dam/guxeu/rhd/central/cars/2021-mustang-mach-e-gt/future-vehicles/gallery/exterior/9x8/ford-eu-mache-Mustang-Mach-E-GT-Performance-Edition-04_9x8_1200x1066.jpg.renditions.small.jpeg)


# 2. **Audi SQ8**

**Audi SQ8** to jeden z tych samochodów, które kupuje się przede wszystkim z dwóch powodów – mocnego silnika zapewniającego świetne osiągi oraz wyglądu,

który sprawia, że trudno obok tego pojazdu przejść obojętnie. Nie oznacza to jednak, że SUV w stylu coupe nie ma innych atutów.

Audi Q8 to młody rynkowy gracz, bowiem samochód trafił do sprzedaży w 2018 roku. 

Jednak wówczas najmocniejszym modelem z silnikiem Diesla była odmiana 50 TDI z jednostką V6 generującą 286 KM.

Są jednak klienci, którzy przy takiej liczbie koni mechanicznych w aucie klasy premium czują lekki niedosyt. 

Audi przewidziało taką sytuację i od lipca 2019 roku proponuje model SQ8, który pod maską ma turbodiesla V8 o mocy 435 KM.

![](https://ocdn.eu/pulscms-transforms/1/UPjk9kpTURBXy83NjIyOTc3Zjg3MjBiZTU5NWIwOTgzYzI1YmIwZjRlMC5qcGeSlQLNAxQAwsOVAgDNA8DCw4GhMAU)

Audi SQ8 ma wnętrze, w którym udanie połączono elegancję z elementami odpowiadającymi za sportowy charakter. 

Przykładowo siedzenia z jednej strony zostały wyprofilowane tak żeby zapewniały maksimum wygody i świetnie podpierały 

z boku podczas dynamicznego pokonywania zakrętów, a z drugiej wykończenie ich skórzaną tapicerką z efektownymi przeszyciami 

w kształcie rombów potęguje uczucie luksusu. To jeszcze nie wszystko, 
bowiem mamy na pokładzie spłaszczoną u dołu kierownicę czy aluminiowe pedały.

![](https://ocdn.eu/pulscms-transforms/1/2FAk9kpTURBXy82ZTViNzE2YTRkOTU3YWJmZWU0Mjc3ZWJkMmU3YzBkMS5qcGeSlQLNAxQAwsOVAgDNA8DCw4GhMAU)


# 3. **Mercedes-Maybach S 680**

Co wiemy o nowych wariantach klasy S? Mercedes-Maybach jest dłuższy od wersji długiej klasy S o 18 cm,

co przekłada się w całości na przestronność tylnej części kabiny. Seryjnie instalowane są tu fotele Executive i pakiet szoferski, 

dzięki czemu pasażer(owie) podróżujący z tyłu mają optymalne warunki do pracy lub odpoczynku. Komfort poruszania się topową klasą S zwiększa system aktywnej kompensacji hałasu, 

emitujący fale dźwiękowe o przeciwnej amplitudzie. Jest to funkcja high-endowego zestawu audio Burmester 4D.

![](https://ocdn.eu/pulscms-transforms/1/geSk9kpTURBXy8wYWVjZDdhNjBiYjc5ZTE3YjAzZTJiZGRmZWVmNzFlZi5qcGeSlQLNAxQAwsOVAgDNA8DCw4GhMAU)

Silnik 4.0 V8 w obu wersjach S 580 rozwija moc 503 KM i maksymalny moment obrotowy 700 Nm. 

Wersja Maybach przyspiesza do „setki” w 4,8 s, krótsza zwykła „S-ka” w 4,4 s. Ta wersja dzięki rozrusznikowi-alternatorowi i 48-woltowej instalacji elektrycznej jest w istocie miękką hybrydą.

**Dlaczego 12-cylindrowa wersja nazywa się S 680?** 

Prawdopodobnie nowe oznaczenie wynika stąd, że wcześniejszy topowy model Maybacha już w 2017 r. zaprezentowany został z w Szanghaju jako S 680 i sprzedawany był tam pod tą nazwą. 

Jak wiadomo, Chiny są jednym z najważniejszych rynków zbytu dla Maybachów. 

Moc? Sześciolitrowe V12 instalowane ostatnio w Mercedesie-AMG S 65 Final Edition miało 630 KM i 1000 Nm. 

Jednak dwunastocylindrowiec w Mercedesie-Maybachu osiąga nieco mniejszą moc 612 KM i 900 Nm maksymalnego momentu obrotowego.

![](https://ocdn.eu/pulscms-transforms/1/noXk9kpTURBXy9mYjQ3MzZjMWU5Yjg5YjI1MTE3OGJiNzM2NzBlZTZhNC5qcGeSlQLNAxQAwsOVAgDNA8DCw4GhMAU)


# **4.Volkswagen Golf 8**

**Nowy Golf 8** pod względem designu to przede wszystkim detale oraz sposób ich wkomponowania w ponadczasową i charakterystyczną linię modelu. 

To właśnie szczegóły oraz dbałość o ich perfekcyjne wykonanie, definiują na nowo koleją generację samochodu kompletnego, jakim z pewnością jest Nowy Golf 8.

![](https://assets.volkswagen.com/is/image/volkswagenag/golf_hero_1920x1080?Zml0PWNyb3AsMSZmbXQ9anBnJnFsdD03OSZ3aWQ9MTI4MCZoZWk9NzIwJmFsaWduPTAuMDAsMC4wMCZiZmM9b2ZmJjRlNWQ=)

Dużym zmianom uległ przód samochodu, który otrzymał jeszcze bardziej dynamiczny charakter. 

Maska z mocno pociągniętymi w dół przetłoczeniami, 
zakończona fantastycznymi lampami przednimi w technologii matrycowej. 

Nowe minimalistyczne płaskie logo wykończone chromem oraz farbą fortepianową idealnie dopełnia mocnej przedniej linii Nowego Golfa 8.

Tył nowego golfa 8 może poszczycić się idealną harmonią, tu również detale mają ogromne znaczenie. 

Trójwymiarowe tylne światła sprawiają wrażenie żywych, zwłaszcza nocą. Centralnie umiejscowione logo z nowym napisem GOLF ponownie podkreśla nowy charakter modelu.

Golf 8 to samochód przemyślany i zbudowany z najwyższą precyzją, 

ponownie mamy do czynienia z sytuacją, w której nowa generacja golfa wyznacza kierunek i standard swojego segmentu.

![](https://bednarek.com.pl/assets/Uploads/_resampled/ResizedImage1039585-nowy-golf-8-wnetrze.jpg)

Całkowitej przemianie uległo wnętrze golfa 8, projektanci postawili w tym przypadku na absolutną rewolucję. 

Wnętrze golfa 8 zachwyca jakością wykorzystanych materiałów oraz ich idealnym spasowaniem. 

Każdy element został dopracowany z największą precyzją znaną z samochodów segmentu premium.

<br>

Rezygnacja z manualnych przycisków i pokręteł może wydawać się odważnym posunięciem i tak też 

wiele osób podchodzi do tego z dystansem. Mieliśmy okazję testować nowe rozwiązanie zarówno na postoju, jak i podczas jazdy i śmiało możemy stwierdzić, że to innowacyjne rozwiązanie spisuje się wprost znakomicie.

 
